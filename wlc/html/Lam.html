<!DOCTYPE html>
<html>
  <head>
    <meta charset='utf-8'/>
    <style>
      #cover {
        font-family: arial; 
      }
      h1, h2, h3, #cover {
        text-align: center;
      }
      .icon img {
        width: 144px;
      }
      p {
        text-align: justify;
      }
      .chapter p {
        margin: 0.3em 0;
      }
      .apparatus {
        -webkit-columns: auto 2; /* Chrome, Safari, Opera */
        -moz-columns: auto 2; /* Firefox */
        columns: auto 2;
        padding-bottom: 0.2em;
      }
      .apparatus p {
        margin: 0;
      }
      .verse_marker, .apparatus_marker {
        font-size: 0.8em;
      }
      .apparatus_marker {
        font-style: italic;
      }

      @media screen {
        div.chapter {
          margin-bottom: 3em;
          -webkit-columns: auto 2; /* Chrome, Safari, Opera */
          -moz-columns: auto 2; /* Firefox */
          columns: auto 2;
        }
        p {
          -webkit-column-break-inside: avoid;
          page-break-inside: avoid;
          break-inside: avoid;
        }
      }
      @media print {
        @page:left {
          margin-left: 1in;
        }
        @page:right {
          margin-right: 1in;
        }
        body {
          font-size: 75%;
        }
        div#cover {
          padding-top: 33%;
          page-break-after: always;
        }
        h1.book_name {
          page-break-before: always;
        }
        .apparatus p {
          font-size: 0.9em;
        }
        div.chapters {
          -webkit-columns: auto 2; /* Chrome, Safari, Opera */
          -moz-columns: auto 2; /* Firefox */
          columns: auto 2;
          widows: 3;
          orphans: 3;
        }
        p { page-break-inside: avoid; }
        div.orphan {
          -webkit-column-break-inside: avoid;
          page-break-inside: avoid;
          break-inside: avoid; 
        }
        span.footnote {
          float: footnote;
        }
      }
    </style>
  </head>
  <body>
    
<div class='book'><h1 class='book_name'>Lamentations</h1>
	<div class='chapters' dir='rtl'>
		<div class='chapter'>
			<div class='orphan'>
				<h2 dir='ltr'>Chapter 1</h2>
				<p><sup class='verse_marker'>1</sup>  אֵיכָ֣ה ׀ יָשְׁבָ֣ה בָדָ֗ד הָ/עִיר֙ רַבָּ֣תִי עָ֔ם הָיְתָ֖ה כְּ/אַלְמָנָ֑ה רַּבָּ֣תִי <sup class='apparatus_marker'>1.1</sup> <sup class='apparatus_marker'>1.2</sup> <sup class='apparatus_marker'>1.3</sup> בַ/גּוֹיִ֗ם שָׂרָ֨תִי֙ בַּ/מְּדִינ֔וֹת הָיְתָ֖ה לָ/מַֽס׃ ס 
				</p>
			</div>
				<p><sup class='verse_marker'>2</sup>  בָּכ֨וֹ תִבְכֶּ֜ה בַּ/לַּ֗יְלָה וְ/דִמְעָתָ/הּ֙ עַ֣ל לֶֽחֱיָ֔/הּ אֵֽין־לָ֥/הּ מְנַחֵ֖ם מִ/כָּל־אֹהֲבֶ֑י/הָ כָּל־רֵעֶ֨י/הָ֙ בָּ֣גְדוּ בָ֔/הּ הָ֥יוּ לָ֖/הּ לְ/אֹיְבִֽים׃ ס 
				</p>
				<p><sup class='verse_marker'>3</sup>  גָּֽלְתָ֨ה יְהוּדָ֤ה מֵ/עֹ֨נִי֙ וּ/מֵ/רֹ֣ב עֲבֹדָ֔ה הִ֚יא יָשְׁבָ֣ה בַ/גּוֹיִ֔ם לֹ֥א מָצְאָ֖ה מָנ֑וֹחַ כָּל־רֹדְפֶ֥י/הָ הִשִּׂיג֖וּ/הָ בֵּ֥ין הַ/מְּצָרִֽים׃ ס 
				</p>
				<p><sup class='verse_marker'>4</sup>  דַּרְכֵ֨י צִיּ֜וֹן אֲבֵל֗וֹת מִ/בְּלִי֙ בָּאֵ֣י מוֹעֵ֔ד כָּל־שְׁעָרֶ֨י/הָ֙ שֽׁוֹמֵמִ֔ין כֹּהֲנֶ֖י/הָ נֶאֱנָחִ֑ים בְּתוּלֹתֶ֥י/הָ נּוּג֖וֹת <sup class='apparatus_marker'>4.1</sup> <sup class='apparatus_marker'>4.2</sup> וְ/הִ֥יא מַר־לָֽ/הּ׃ ס 
				</p>
				<p><sup class='verse_marker'>5</sup>  הָי֨וּ צָרֶ֤י/הָ לְ/רֹאשׁ֙ אֹיְבֶ֣י/הָ שָׁל֔וּ כִּֽי־יְהוָ֥ה הוֹגָ֖/הּ עַ֣ל רֹב־פְּשָׁעֶ֑י/הָ עוֹלָלֶ֛י/הָ הָלְכ֥וּ שְׁבִ֖י לִ/פְנֵי־צָֽר׃ ס 
				</p>
				<p><sup class='verse_marker'>6</sup>  וַ/יֵּצֵ֥א מן־בת<sup class='apparatus_marker'>6.1</sup>־צִיּ֖וֹן כָּל־הֲדָרָ֑/הּ הָי֣וּ שָׂרֶ֗י/הָ כְּ/אַיָּלִים֙ לֹא־מָצְא֣וּ מִרְעֶ֔ה וַ/יֵּלְכ֥וּ בְ/לֹא־כֹ֖חַ לִ/פְנֵ֥י רוֹדֵֽף׃ ס 
				</p>
				<p><sup class='verse_marker'>7</sup>  זָֽכְרָ֣ה יְרוּשָׁלִַ֗ם יְמֵ֤י עָנְיָ/הּ֙ וּ/מְרוּדֶ֔י/הָ כֹּ֚ל מַחֲמֻדֶ֔י/הָ אֲשֶׁ֥ר הָי֖וּ מִ֣/ימֵי קֶ֑דֶם בִּ/נְפֹ֧ל עַמָּ֣/הּ בְּ/יַד־צָ֗ר וְ/אֵ֤ין עוֹזֵר֙ לָ֔/הּ רָא֣וּ/הָ צָרִ֔ים שָׂחֲק֖וּ עַ֥ל מִשְׁבַּתֶּֽ/הָ׃ ס 
				</p>
				<p><sup class='verse_marker'>8</sup>  חֵ֤טְא חָֽטְאָה֙ יְר֣וּשָׁלִַ֔ם עַל־כֵּ֖ן לְ/נִידָ֣ה הָיָ֑תָה כָּֽל־מְכַבְּדֶ֤י/הָ הִזִּיל֨וּ/הָ֙ כִּי־רָא֣וּ עֶרְוָתָ֔/הּ גַּם־הִ֥יא נֶאֶנְחָ֖ה וַ/תָּ֥שָׁב אָחֽוֹר׃ ס 
				</p>
				<p><sup class='verse_marker'>9</sup>  טֻמְאָתָ֣/הּ בְּ/שׁוּלֶ֗י/הָ לֹ֤א זָֽכְרָה֙ אַחֲרִיתָ֔/הּ וַ/תֵּ֣רֶד פְּלָאִ֔ים אֵ֥ין מְנַחֵ֖ם לָ֑/הּ רְאֵ֤ה יְהוָה֙ אֶת־עָנְיִ֔/י כִּ֥י הִגְדִּ֖יל אוֹיֵֽב׃ ס 
				</p>
				<p><sup class='verse_marker'>10</sup>  יָד/וֹ֙ פָּ֣רַשׂ צָ֔ר עַ֖ל כָּל־מַחֲמַדֶּ֑י/הָ כִּֽי־רָאֲתָ֤ה גוֹיִם֙ בָּ֣אוּ מִקְדָּשָׁ֔/הּ אֲשֶׁ֣ר צִוִּ֔יתָה לֹא־יָבֹ֥אוּ בַ/קָּהָ֖ל לָֽ/ךְ׃ ס 
				</p>
				<p><sup class='verse_marker'>11</sup>  כָּל־עַמָּ֤/הּ נֶאֱנָחִים֙ מְבַקְּשִׁ֣ים לֶ֔חֶם נָתְנ֧וּ מחמודי/הם<sup class='apparatus_marker'>11.1</sup> <sup class='apparatus_marker'>11.2</sup> בְּ/אֹ֖כֶל לְ/הָשִׁ֣יב נָ֑פֶשׁ רְאֵ֤ה יְהוָה֙ וְֽ/הַבִּ֔יטָ/ה כִּ֥י הָיִ֖יתִי זוֹלֵלָֽה׃ ס 
				</p>
				<p><sup class='verse_marker'>12</sup>  ל֣וֹא אֲלֵי/כֶם֮ כָּל־עֹ֣בְרֵי דֶרֶךְ֒ הַבִּ֣יטוּ וּ/רְא֗וּ אִם־יֵ֤שׁ מַכְאוֹב֙ כְּ/מַכְאֹבִ֔/י אֲשֶׁ֥ר עוֹלַ֖ל לִ֑/י אֲשֶׁר֙ הוֹגָ֣ה יְהוָ֔ה בְּ/י֖וֹם חֲר֥וֹן אַפּֽ/וֹ׃ ס 
				</p>
				<p><sup class='verse_marker'>13</sup>  מִ/מָּר֛וֹם שָֽׁלַח־אֵ֥שׁ בְּ/עַצְמֹתַ֖/י וַ/יִּרְדֶּ֑/נָּה פָּרַ֨שׂ רֶ֤שֶׁת לְ/רַגְלַ/י֙ הֱשִׁיבַ֣/נִי אָח֔וֹר נְתָנַ֨/נִי֙ שֹֽׁמֵמָ֔ה כָּל־הַ/יּ֖וֹם דָּוָֽה׃ ס 
				</p>
				<p><sup class='verse_marker'>14</sup>  נִשְׂקַד֩ עֹ֨ל פְּשָׁעַ֜/י בְּ/יָד֗/וֹ יִשְׂתָּֽרְג֛וּ עָל֥וּ עַל־צַוָּארִ֖/י הִכְשִׁ֣יל כֹּחִ֑/י נְתָנַ֣/נִי אֲדֹנָ֔/י בִּ/ידֵ֖י לֹא־אוּכַ֥ל קֽוּם׃ ס 
				</p>
				<p><sup class='verse_marker'>15</sup>  סִלָּ֨ה כָל־אַבִּירַ֤/י ׀ אֲדֹנָ/י֙ בְּ/קִרְבִּ֔/י קָרָ֥א עָלַ֛/י מוֹעֵ֖ד לִ/שְׁבֹּ֣ר בַּחוּרָ֑/י גַּ֚ת דָּרַ֣ךְ אֲדֹנָ֔/י לִ/בְתוּלַ֖ת בַּת־יְהוּדָֽה׃ ס 
				</p>
				<p><sup class='verse_marker'>16</sup>  עַל־אֵ֣לֶּה ׀ אֲנִ֣י בוֹכִיָּ֗ה עֵינִ֤/י ׀ עֵינִ/י֙ יֹ֣רְדָה מַּ֔יִם כִּֽי־רָחַ֥ק מִמֶּ֛/נִּי מְנַחֵ֖ם מֵשִׁ֣יב נַפְשִׁ֑/י הָי֤וּ בָנַ/י֙ שֽׁוֹמֵמִ֔ים כִּ֥י גָבַ֖ר אוֹיֵֽב׃ ס 
				</p>
				<p><sup class='verse_marker'>17</sup>  פֵּֽרְשָׂ֨ה צִיּ֜וֹן בְּ/יָדֶ֗י/הָ אֵ֤ין מְנַחֵם֙ לָ֔/הּ צִוָּ֧ה יְהוָ֛ה לְ/יַעֲקֹ֖ב סְבִיבָ֣י/ו צָרָ֑י/ו הָיְתָ֧ה יְרוּשָׁלִַ֛ם לְ/נִדָּ֖ה בֵּינֵי/הֶֽם׃ ס 
				</p>
				<p><sup class='verse_marker'>18</sup>  צַדִּ֥יק ה֛וּא יְהוָ֖ה כִּ֣י פִ֣י/הוּ מָרִ֑יתִי שִׁמְעוּ־נָ֣א כָל־עמים<sup class='apparatus_marker'>18.1</sup> וּ/רְאוּ֙ מַכְאֹבִ֔/י בְּתוּלֹתַ֥/י וּ/בַחוּרַ֖/י הָלְכ֥וּ בַ/שֶּֽׁבִי׃ ס 
				</p>
				<p><sup class='verse_marker'>19</sup>  קָרָ֤אתִי לַֽ/מְאַהֲבַ/י֙ הֵ֣מָּה רִמּ֔וּ/נִי כֹּהֲנַ֥/י וּ/זְקֵנַ֖/י בָּ/עִ֣יר גָּוָ֑עוּ כִּֽי־בִקְשׁ֥וּ אֹ֨כֶל֙ לָ֔/מוֹ וְ/יָשִׁ֖יבוּ אֶת־נַפְשָֽׁ/ם׃ ס 
				</p>
				<p><sup class='verse_marker'>20</sup>  רְאֵ֨ה יְהוָ֤ה כִּֽי־צַר־לִ/י֙ מֵעַ֣/י חֳמַרְמָ֔רוּ נֶהְפַּ֤ךְ לִבִּ/י֙ בְּ/קִרְבִּ֔/י כִּ֥י מָר֖וֹ מָרִ֑יתִי מִ/ח֥וּץ שִׁכְּלָה־חֶ֖רֶב בַּ/בַּ֥יִת כַּ/מָּֽוֶת׃ ס 
				</p>
				<p><sup class='verse_marker'>21</sup>  שָׁמְע֞וּ כִּ֧י נֶאֱנָחָ֣ה אָ֗נִי אֵ֤ין מְנַחֵם֙ לִ֔/י כָּל־אֹ֨יְבַ֜/י שָׁמְע֤וּ רָֽעָתִ/י֙ שָׂ֔שׂוּ כִּ֥י אַתָּ֖ה עָשִׂ֑יתָ הֵבֵ֥אתָ יוֹם־קָרָ֖אתָ וְ/יִֽהְי֥וּ כָמֽוֹ/נִי׃ ס 
				</p>
				<p><sup class='verse_marker'>22</sup>  תָּבֹ֨א כָל־רָעָתָ֤/ם לְ/פָנֶ֨י/ךָ֙ וְ/עוֹלֵ֣ל לָ֔/מוֹ כַּ/אֲשֶׁ֥ר עוֹלַ֛לְתָּ לִ֖/י עַ֣ל כָּל־פְּשָׁעָ֑/י כִּֽי־רַבּ֥וֹת אַנְחֹתַ֖/י וְ/לִבִּ֥/י דַוָּֽי׃ פ 
				</p>
			<hr/>
			<div class='apparatus'>
				<p dir='ltr'><sup class='apparatus_marker'>1.1</sup> Marks a place where we agree with BHQ against BHS in reading L. 
				</p>
				<p dir='ltr'><sup class='apparatus_marker'>1.2</sup> Marks an anomalous form. 
				</p>
				<p dir='ltr'><sup class='apparatus_marker'>1.3</sup> We read punctuation in L differently from BHS. 
				</p>
				<p dir='ltr'><sup class='apparatus_marker'>4.1</sup> Marks a place where we agree with BHQ against BHS in reading L. 
				</p>
				<p dir='ltr'><sup class='apparatus_marker'>4.2</sup> We read punctuation in L differently from BHS. 
				</p>
				<p dir='ltr'><sup class='apparatus_marker'>6.1</sup> מן־בתמִ/בַּת
				</p>
				<p dir='ltr'><sup class='apparatus_marker'>11.1</sup> מחמודי/הםמַחֲמַדֵּי/הֶ֛ם
				</p>
				<p dir='ltr'><sup class='apparatus_marker'>11.2</sup> Yathir readings in L which we have designated as Qeres when both Dothan and BHS list a Qere. 
				</p>
				<p dir='ltr'><sup class='apparatus_marker'>18.1</sup> עמיםהָֽ/עַמִּ֗ים
				</p>
			</div>
		</div>
		<div class='chapter'>
			<div class='orphan'>
				<h2 dir='ltr'>Chapter 2</h2>
				<p><sup class='verse_marker'>1</sup>  אֵיכָה֩ יָעִ֨יב בְּ/אַפּ֤/וֹ ׀ אֲדֹנָ/י֙ אֶת־בַּת־צִיּ֔וֹן הִשְׁלִ֤יךְ מִ/שָּׁמַ֨יִם֙ אֶ֔רֶץ תִּפְאֶ֖רֶת יִשְׂרָאֵ֑ל וְ/לֹא־זָכַ֥ר הֲדֹם־רַגְלָ֖י/ו בְּ/י֥וֹם אַפּֽ/וֹ׃ ס 
				</p>
			</div>
				<p><sup class='verse_marker'>2</sup>  בִּלַּ֨ע אֲדֹנָ֜/י לא<sup class='apparatus_marker'>2.1</sup> חָמַ֗ל אֵ֚ת כָּל־נְא֣וֹת יַעֲקֹ֔ב הָרַ֧ס בְּ/עֶבְרָת֛/וֹ מִבְצְרֵ֥י בַת־יְהוּדָ֖ה הִגִּ֣יעַ לָ/אָ֑רֶץ חִלֵּ֥ל מַמְלָכָ֖ה וְ/שָׂרֶֽי/הָ׃ ס 
				</p>
				<p><sup class='verse_marker'>3</sup>  גָּדַ֣ע בָּֽ/חֳרִי <sup class='apparatus_marker'>3.1</sup> <sup class='apparatus_marker'>3.2</sup> <sup class='apparatus_marker'>3.3</sup> אַ֗ף כֹּ֚ל קֶ֣רֶן יִשְׂרָאֵ֔ל הֵשִׁ֥יב אָח֛וֹר יְמִינ֖/וֹ מִ/פְּנֵ֣י אוֹיֵ֑ב וַ/יִּבְעַ֤ר בְּ/יַעֲקֹב֙ כְּ/אֵ֣שׁ לֶֽהָבָ֔ה אָכְלָ֖ה סָבִֽיב׃ ס 
				</p>
				<p><sup class='verse_marker'>4</sup>  דָּרַ֨ךְ קַשְׁתּ֜/וֹ כְּ/אוֹיֵ֗ב נִצָּ֤ב יְמִינ/וֹ֙ כְּ/צָ֔ר וַֽ/יַּהֲרֹ֔ג כֹּ֖ל מַחֲמַדֵּי־עָ֑יִן בְּ/אֹ֨הֶל֙ בַּת־צִיּ֔וֹן שָׁפַ֥ךְ כָּ/אֵ֖שׁ חֲמָתֽ/וֹ׃ ס 
				</p>
				<p><sup class='verse_marker'>5</sup>  הָיָ֨ה אֲדֹנָ֤/י ׀ כְּ/אוֹיֵב֙ בִּלַּ֣ע יִשְׂרָאֵ֔ל בִּלַּע֙ כָּל־אַרְמְנוֹתֶ֔י/הָ שִׁחֵ֖ת מִבְצָרָ֑י/ו וַ/יֶּ֨רֶב֙ בְּ/בַת־יְהוּדָ֔ה תַּאֲנִיָּ֖ה וַ/אֲנִיָּֽה׃ ס 
				</p>
				<p><sup class='verse_marker'>6</sup>  וַ/יַּחְמֹ֤ס כַּ/גַּן֙ שֻׂכּ֔/וֹ שִׁחֵ֖ת מוֹעֲד֑/וֹ שִׁכַּ֨ח יְהוָ֤ה ׀ בְּ/צִיּוֹן֙ מוֹעֵ֣ד וְ/שַׁבָּ֔ת וַ/יִּנְאַ֥ץ בְּ/זַֽעַם־אַפּ֖/וֹ מֶ֥לֶךְ וְ/כֹהֵֽן׃ ס 
				</p>
				<p><sup class='verse_marker'>7</sup>  זָנַ֨ח אֲדֹנָ֤/י ׀ מִזְבְּח/וֹ֙ נִאֵ֣ר מִקְדָּשׁ֔/וֹ הִסְגִּיר֙ בְּ/יַד־אוֹיֵ֔ב חוֹמֹ֖ת אַרְמְנוֹתֶ֑י/הָ ק֛וֹל נָתְנ֥וּ בְּ/בֵית־יְהוָ֖ה כְּ/י֥וֹם מוֹעֵֽד׃ ס 
				</p>
				<p><sup class='verse_marker'>8</sup>  חָשַׁ֨ב יְהוָ֤ה ׀ לְ/הַשְׁחִית֙ חוֹמַ֣ת בַּת־צִיּ֔וֹן נָ֣טָה קָ֔ו לֹא־הֵשִׁ֥יב יָד֖/וֹ מִ/בַּלֵּ֑עַ וַ/יַּֽאֲבֶל־חֵ֥ל וְ/חוֹמָ֖ה יַחְדָּ֥ו אֻמְלָֽלוּ׃ ס 
				</p>
				<p><sup class='verse_marker'>9</sup>  טָבְע֤וּ בָ/אָ֨רֶץ֙ שְׁעָרֶ֔י/הָ אִבַּ֥ד וְ/שִׁבַּ֖ר בְּרִיחֶ֑י/הָ מַלְכָּ֨/הּ וְ/שָׂרֶ֤י/הָ בַ/גּוֹיִם֙ אֵ֣ין תּוֹרָ֔ה גַּם־נְבִיאֶ֕י/הָ לֹא־מָצְא֥וּ חָז֖וֹן מֵ/יְהוָֽה׃ ס 
				</p>
				<p><sup class='verse_marker'>10</sup>  יֵשְׁב֨וּ לָ/אָ֤רֶץ יִדְּמוּ֙ זִקְנֵ֣י בַת־צִיּ֔וֹן הֶֽעֱל֤וּ עָפָר֙ עַל־רֹאשָׁ֔/ם חָגְר֖וּ שַׂקִּ֑ים הוֹרִ֤ידוּ לָ/אָ֨רֶץ֙ רֹאשָׁ֔/ן בְּתוּלֹ֖ת יְרוּשָׁלִָֽם׃ ס 
				</p>
				<p><sup class='verse_marker'>11</sup>  כָּל֨וּ בַ/דְּמָע֤וֹת עֵינַ/י֙ חֳמַרְמְר֣וּ מֵעַ֔/י נִשְׁפַּ֤ךְ לָ/אָ֨רֶץ֙ כְּבֵדִ֔/י עַל־שֶׁ֖בֶר בַּת־עַמִּ֑/י בֵּֽ/עָטֵ֤ף עוֹלֵל֙ וְ/יוֹנֵ֔ק בִּ/רְחֹב֖וֹת קִרְיָֽה׃ ס 
				</p>
				<p><sup class='verse_marker'>12</sup>  לְ/אִמֹּתָ/ם֙ יֹֽאמְר֔וּ אַיֵּ֖ה דָּגָ֣ן וָ/יָ֑יִן בְּ/הִֽתְעַטְּפָ֤/ם כֶּֽ/חָלָל֙ בִּ/רְחֹב֣וֹת עִ֔יר בְּ/הִשְׁתַּפֵּ֣ךְ נַפְשָׁ֔/ם אֶל־חֵ֖יק אִמֹּתָֽ/ם׃ ס 
				</p>
				<p><sup class='verse_marker'>13</sup>  מָֽה־אֲעִידֵ֞/ךְ מָ֣ה אֲדַמֶּה־לָּ֗/ךְ הַ/בַּת֙ יְר֣וּשָׁלִַ֔ם מָ֤ה אַשְׁוֶה־לָּ/ךְ֙ וַ/אֲנַֽחֲמֵ֔/ךְ בְּתוּלַ֖ת בַּת־צִיּ֑וֹן כִּֽי־גָד֥וֹל כַּ/יָּ֛ם שִׁבְרֵ֖/ךְ מִ֥י יִרְפָּא־לָֽ/ךְ׃ ס 
				</p>
				<p><sup class='verse_marker'>14</sup>  נְבִיאַ֗יִ/ךְ חָ֤זוּ לָ/ךְ֙ שָׁ֣וְא וְ/תָפֵ֔ל וְ/לֹֽא־גִלּ֥וּ עַל־עֲוֺנֵ֖/ךְ לְ/הָשִׁ֣יב שבית/ך<sup class='apparatus_marker'>14.1</sup> וַ/יֶּ֣חֱזוּ לָ֔/ךְ מַשְׂא֥וֹת שָׁ֖וְא וּ/מַדּוּחִֽים׃ ס 
				</p>
				<p><sup class='verse_marker'>15</sup>  סָֽפְק֨וּ עָלַ֤יִ/ךְ כַּפַּ֨יִם֙ כָּל־עֹ֣בְרֵי דֶ֔רֶךְ שָֽׁרְקוּ֙ וַ/יָּנִ֣עוּ רֹאשָׁ֔/ם עַל־בַּ֖ת יְרוּשָׁלִָ֑ם הֲ/זֹ֣את הָ/עִ֗יר שֶׁ/יֹּֽאמְרוּ֙ כְּלִ֣ילַת יֹ֔פִי מָשׂ֖וֹשׂ לְ/כָל־הָ/אָֽרֶץ׃ ס 
				</p>
				<p><sup class='verse_marker'>16</sup>  פָּצ֨וּ עָלַ֤יִ/ךְ פִּי/הֶם֙ כָּל־א֣וֹיְבַ֔יִ/ךְ שָֽׁרְקוּ֙ וַ/יַּֽחַרְקוּ־שֵׁ֔ן אָמְר֖וּ בִּלָּ֑עְנוּ אַ֣ךְ זֶ֥ה הַ/יּ֛וֹם שֶׁ/קִּוִּינֻ֖/הוּ מָצָ֥אנוּ רָאִֽינוּ׃ ס 
				</p>
				<p><sup class='verse_marker'>17</sup>  עָשָׂ֨ה יְהוָ֜ה אֲשֶׁ֣ר זָמָ֗ם בִּצַּ֤ע אֶמְרָת/וֹ֙ אֲשֶׁ֣ר צִוָּ֣ה מִֽ/ימֵי־קֶ֔דֶם הָרַ֖ס וְ/לֹ֣א חָמָ֑ל וַ/יְשַׂמַּ֤ח עָלַ֨יִ/ךְ֙ אוֹיֵ֔ב הֵרִ֖ים קֶ֥רֶן צָרָֽיִ/ךְ׃ ס 
				</p>
				<p><sup class='verse_marker'>18</sup>  צָעַ֥ק לִבָּ֖/ם אֶל־אֲדֹנָ֑/י חוֹמַ֣ת בַּת־צִ֠יּוֹן הוֹרִ֨ידִי כַ/נַּ֤חַל דִּמְעָה֙ יוֹמָ֣ם וָ/לַ֔יְלָה אַֽל־תִּתְּנִ֤י פוּגַת֙ לָ֔/ךְ אַל־תִּדֹּ֖ם בַּת־עֵינֵֽ/ךְ׃ ס 
				</p>
				<p><sup class='verse_marker'>19</sup>  ק֣וּמִי ׀ רֹ֣נִּי ב/ליל<sup class='apparatus_marker'>19.1</sup> לְ/רֹאשׁ֙ אַשְׁמֻר֔וֹת שִׁפְכִ֤י כַ/מַּ֨יִם֙ לִבֵּ֔/ךְ נֹ֖כַח פְּנֵ֣י אֲדֹנָ֑/י שְׂאִ֧י אֵלָ֣י/ו כַּפַּ֗יִ/ךְ עַל־נֶ֨פֶשׁ֙ עֽוֹלָלַ֔יִ/ךְ הָ/עֲטוּפִ֥ים בְּ/רָעָ֖ב בְּ/רֹ֥אשׁ כָּל־חוּצֽוֹת׃ ס 
				</p>
				<p><sup class='verse_marker'>20</sup>  רְאֵ֤ה יְהוָה֙ וְֽ/הַבִּ֔יטָ/ה לְ/מִ֖י עוֹלַ֣לְתָּ כֹּ֑ה אִם־תֹּאכַ֨לְנָה נָשִׁ֤ים פִּרְיָ/ם֙ עֹלֲלֵ֣י טִפֻּחִ֔ים אִם־יֵהָרֵ֛ג בְּ/מִקְדַּ֥שׁ אֲדֹנָ֖/י כֹּהֵ֥ן וְ/נָבִֽיא׃ ס 
				</p>
				<p><sup class='verse_marker'>21</sup>  שָׁכְב֨וּ לָ/אָ֤רֶץ חוּצוֹת֙ נַ֣עַר וְ/זָקֵ֔ן בְּתוּלֹתַ֥/י וּ/בַחוּרַ֖/י נָפְל֣וּ בֶ/חָ֑רֶב הָרַ֨גְתָּ֙ בְּ/י֣וֹם אַפֶּ֔/ךָ טָבַ֖חְתָּ לֹ֥א חָמָֽלְתָּ׃ ס 
				</p>
				<p><sup class='verse_marker'>22</sup>  תִּקְרָא֩ כְ/י֨וֹם מוֹעֵ֤ד מְגוּרַ/י֙ מִ/סָּבִ֔יב וְ/לֹ֥א הָיָ֛ה בְּ/י֥וֹם אַף־יְהוָ֖ה פָּלִ֣יט וְ/שָׂרִ֑יד אֲשֶׁר־טִפַּ֥חְתִּי וְ/רִבִּ֖יתִי אֹיְבִ֥/י כִלָּֽ/ם׃ פ 
				</p>
			<hr/>
			<div class='apparatus'>
				<p dir='ltr'><sup class='apparatus_marker'>2.1</sup> לאוְ/לֹ֣א
				</p>
				<p dir='ltr'><sup class='apparatus_marker'>3.1</sup> Marks a place where we agree with BHQ against BHS in reading L. 
				</p>
				<p dir='ltr'><sup class='apparatus_marker'>3.2</sup> Marks an anomalous form. 
				</p>
				<p dir='ltr'><sup class='apparatus_marker'>3.3</sup> We read punctuation in L differently from BHS. 
				</p>
				<p dir='ltr'><sup class='apparatus_marker'>14.1</sup> שבית/ךשְׁבוּתֵ֑/ךְ
				</p>
				<p dir='ltr'><sup class='apparatus_marker'>19.1</sup> ב/לילבַ/לַּ֗יְלָה
				</p>
			</div>
		</div>
		<div class='chapter'>
			<div class='orphan'>
				<h2 dir='ltr'>Chapter 3</h2>
				<p><sup class='verse_marker'>1</sup>  אֲנִ֤י הַ/גֶּ֨בֶר֙ רָאָ֣ה עֳנִ֔י בְּ/שֵׁ֖בֶט עֶבְרָתֽ/וֹ׃ 
				</p>
			</div>
				<p><sup class='verse_marker'>2</sup>  אוֹתִ֥/י נָהַ֛ג וַ/יֹּלַ֖ךְ חֹ֥שֶׁךְ וְ/לֹא־אֽוֹר׃ 
				</p>
				<p><sup class='verse_marker'>3</sup>  אַ֣ךְ בִּ֥/י יָשֻׁ֛ב יַהֲפֹ֥ךְ יָד֖/וֹ כָּל־הַ/יּֽוֹם׃ ס 
				</p>
				<p><sup class='verse_marker'>4</sup>  בִּלָּ֤ה בְשָׂרִ/י֙ וְ/עוֹרִ֔/י שִׁבַּ֖ר עַצְמוֹתָֽ/י׃ 
				</p>
				<p><sup class='verse_marker'>5</sup>  בָּנָ֥ה עָלַ֛/י וַ/יַּקַּ֖ף רֹ֥אשׁ וּ/תְלָאָֽה׃ 
				</p>
				<p><sup class='verse_marker'>6</sup>  בְּ/מַחֲשַׁכִּ֥ים הוֹשִׁיבַ֖/נִי כְּ/מֵתֵ֥י עוֹלָֽם׃ ס 
				</p>
				<p><sup class='verse_marker'>7</sup>  גָּדַ֧ר בַּעֲדִ֛/י וְ/לֹ֥א אֵצֵ֖א הִכְבִּ֥יד נְחָשְׁתִּֽ/י׃ 
				</p>
				<p><sup class='verse_marker'>8</sup>  גַּ֣ם כִּ֤י אֶזְעַק֙ וַ/אֲשַׁוֵּ֔עַ שָׂתַ֖ם תְּפִלָּתִֽ/י׃ 
				</p>
				<p><sup class='verse_marker'>9</sup>  גָּדַ֤ר דְּרָכַ/י֙ בְּ/גָזִ֔ית נְתִיבֹתַ֖/י עִוָּֽה׃ ס 
				</p>
				<p><sup class='verse_marker'>10</sup>  דֹּ֣ב אֹרֵ֥ב הוּא֙ לִ֔/י אריה<sup class='apparatus_marker'>10.1</sup> בְּ/מִסְתָּרִֽים׃ 
				</p>
				<p><sup class='verse_marker'>11</sup>  דְּרָכַ֥/י סוֹרֵ֛ר וַֽ/יְפַשְּׁחֵ֖/נִי שָׂמַ֥/נִי שֹׁמֵֽם׃ 
				</p>
				<p><sup class='verse_marker'>12</sup>  דָּרַ֤ךְ קַשְׁת/וֹ֙ <sup class='apparatus_marker'>12.1</sup> <sup class='apparatus_marker'>12.2</sup> <sup class='apparatus_marker'>12.3</sup> וַ/יַּצִּיבֵ֔/נִי כַּ/מַּטָּרָ֖א לַ/חֵֽץ׃ ס 
				</p>
				<p><sup class='verse_marker'>13</sup>  הֵבִיא֙ בְּ/כִלְיוֹתָ֔/י בְּנֵ֖י אַשְׁפָּתֽ/וֹ׃ 
				</p>
				<p><sup class='verse_marker'>14</sup>  הָיִ֤יתִי שְּׂחֹק֙ <sup class='apparatus_marker'>14.1</sup> לְ/כָל־עַמִּ֔/י נְגִינָתָ֖/ם כָּל־הַ/יּֽוֹם׃ 
				</p>
				<p><sup class='verse_marker'>15</sup>  הִשְׂבִּיעַ֥/נִי בַ/מְּרוֹרִ֖ים הִרְוַ֥/נִי לַעֲנָֽה׃ ס 
				</p>
				<p><sup class='verse_marker'>16</sup>  וַ/יַּגְרֵ֤ס בֶּֽ/חָצָץ֙ שִׁנָּ֔/י הִכְפִּישַׁ֖/נִי בָּ/אֵֽפֶר׃ 
				</p>
				<p><sup class='verse_marker'>17</sup>  וַ/תִּזְנַ֧ח מִ/שָּׁל֛וֹם נַפְשִׁ֖/י נָשִׁ֥יתִי טוֹבָֽה׃ 
				</p>
				<p><sup class='verse_marker'>18</sup>  וָ/אֹמַר֙ אָבַ֣ד נִצְחִ֔/י וְ/תוֹחַלְתִּ֖/י מֵ/יְהוָֽה׃ ס 
				</p>
				<p><sup class='verse_marker'>19</sup>  זְכָר־עָנְיִ֥/י וּ/מְרוּדִ֖/י לַעֲנָ֥ה וָ/רֹֽאשׁ׃ 
				</p>
				<p><sup class='verse_marker'>20</sup>  זָכ֣וֹר תִּזְכּ֔וֹר ו/תשיח<sup class='apparatus_marker'>20.1</sup> עָלַ֖/י נַפְשִֽׁ/י׃ 
				</p>
				<p><sup class='verse_marker'>21</sup>  זֹ֛את אָשִׁ֥יב אֶל־לִבִּ֖/י עַל־כֵּ֥ן אוֹחִֽיל׃ ס 
				</p>
				<p><sup class='verse_marker'>22</sup>  חַֽסְדֵ֤י יְהוָה֙ כִּ֣י לֹא־תָ֔מְנוּ כִּ֥י לֹא־כָל֖וּ רַחֲמָֽי/ו׃ 
				</p>
				<p><sup class='verse_marker'>23</sup>  חֲדָשִׁים֙ לַ/בְּקָרִ֔ים רַבָּ֖ה אֱמוּנָתֶֽ/ךָ׃ 
				</p>
				<p><sup class='verse_marker'>24</sup>  חֶלְקִ֤/י יְהוָה֙ אָמְרָ֣ה נַפְשִׁ֔/י עַל־כֵּ֖ן אוֹחִ֥יל לֽ/וֹ׃ ס 
				</p>
				<p><sup class='verse_marker'>25</sup>  ט֤וֹב יְהוָה֙ לְ/קוָֹ֔/ו <sup class='apparatus_marker'>25.1</sup> <sup class='apparatus_marker'>25.2</sup> לְ/נֶ֖פֶשׁ תִּדְרְשֶֽׁ/נּוּ׃ 
				</p>
				<p><sup class='verse_marker'>26</sup>  ט֤וֹב וְ/יָחִיל֙ וְ/דוּמָ֔ם לִ/תְשׁוּעַ֖ת יְהוָֽה׃ 
				</p>
				<p><sup class='verse_marker'>27</sup>  ט֣וֹב לַ/גֶּ֔בֶר כִּֽי־יִשָּׂ֥א עֹ֖ל בִּ/נְעוּרָֽי/ו׃ ס 
				</p>
				<p><sup class='verse_marker'>28</sup>  יֵשֵׁ֤ב בָּדָד֙ וְ/יִדֹּ֔ם כִּ֥י נָטַ֖ל עָלָֽי/ו׃ 
				</p>
				<p><sup class='verse_marker'>29</sup>  יִתֵּ֤ן בֶּֽ/עָפָר֙ פִּ֔י/הוּ אוּלַ֖י יֵ֥שׁ תִּקְוָֽה׃ 
				</p>
				<p><sup class='verse_marker'>30</sup>  יִתֵּ֧ן לְ/מַכֵּ֛/הוּ לֶ֖חִי יִשְׂבַּ֥ע בְּ/חֶרְפָּֽה׃ ס 
				</p>
				<p><sup class='verse_marker'>31</sup>  כִּ֣י לֹ֥א יִזְנַ֛ח לְ/עוֹלָ֖ם אֲדֹנָֽ/י׃ 
				</p>
				<p><sup class='verse_marker'>32</sup>  כִּ֣י אִם־הוֹגָ֔ה וְ/רִחַ֖ם כְּ/רֹ֥ב חסד/ו<sup class='apparatus_marker'>32.1</sup>׃ 
				</p>
				<p><sup class='verse_marker'>33</sup>  כִּ֣י לֹ֤א עִנָּה֙ מִ/לִּבּ֔/וֹ וַ/יַּגֶּ֖ה בְנֵי־אִֽישׁ׃ <sup class='apparatus_marker'>33.1</sup> <sup class='apparatus_marker'>33.2</sup> <sup class='apparatus_marker'>33.3</sup> ס 
				</p>
				<p><sup class='verse_marker'>34</sup>  לְ/דַכֵּא֙ תַּ֣חַת רַגְלָ֔י/ו כֹּ֖ל אֲסִ֥ירֵי אָֽרֶץ׃ 
				</p>
				<p><sup class='verse_marker'>35</sup>  לְ/הַטּוֹת֙ מִשְׁפַּט־גָּ֔בֶר נֶ֖גֶד פְּנֵ֥י עֶלְיֽוֹן׃ 
				</p>
				<p><sup class='verse_marker'>36</sup>  לְ/עַוֵּ֤ת אָדָם֙ בְּ/רִיב֔/וֹ אֲדֹנָ֖/י לֹ֥א רָאָֽה׃ ס 
				</p>
				<p><sup class='verse_marker'>37</sup>  מִ֣י זֶ֤ה אָמַר֙ וַ/תֶּ֔הִי אֲדֹנָ֖/י לֹ֥א צִוָּֽה׃ 
				</p>
				<p><sup class='verse_marker'>38</sup>  מִ/פִּ֤י עֶלְיוֹן֙ לֹ֣א תֵצֵ֔א הָ/רָע֖וֹת וְ/הַ/טּֽוֹב׃ 
				</p>
				<p><sup class='verse_marker'>39</sup>  מַה־יִּתְאוֹנֵן֙ אָדָ֣ם חָ֔י גֶּ֖בֶר עַל־חטא/ו<sup class='apparatus_marker'>39.1</sup>׃ ס 
				</p>
				<p><sup class='verse_marker'>40</sup>  נַחְפְּשָׂ֤ה דְרָכֵ֨י/נוּ֙ וְֽ/נַחְקֹ֔רָה וְ/נָשׁ֖וּבָה עַד־יְהוָֽה׃ 
				</p>
				<p><sup class='verse_marker'>41</sup>  נִשָּׂ֤א לְבָבֵ֨/נוּ֙ אֶל־כַּפָּ֔יִם אֶל־אֵ֖ל בַּ/שָּׁמָֽיִם׃ 
				</p>
				<p><sup class='verse_marker'>42</sup>  נַ֤חְנוּ פָשַׁ֨עְנוּ֙ וּ/מָרִ֔ינוּ אַתָּ֖ה לֹ֥א סָלָֽחְתָּ׃ ס 
				</p>
				<p><sup class='verse_marker'>43</sup>  סַכֹּ֤תָה בָ/אַף֙ וַֽ/תִּרְדְּפֵ֔/נוּ הָרַ֖גְתָּ לֹ֥א חָמָֽלְתָּ׃ 
				</p>
				<p><sup class='verse_marker'>44</sup>  סַכּ֤וֹתָה בֶֽ/עָנָן֙ לָ֔/ךְ מֵ/עֲב֖וֹר תְּפִלָּֽה׃ 
				</p>
				<p><sup class='verse_marker'>45</sup>  סְחִ֧י וּ/מָא֛וֹס תְּשִׂימֵ֖/נוּ בְּ/קֶ֥רֶב הָ/עַמִּֽים׃ ס 
				</p>
				<p><sup class='verse_marker'>46</sup>  פָּצ֥וּ עָלֵ֛י/נוּ פִּי/הֶ֖ם כָּל־אֹיְבֵֽי/נוּ׃ 
				</p>
				<p><sup class='verse_marker'>47</sup>  פַּ֧חַד וָ/פַ֛חַת הָ֥יָה לָ֖/נוּ הַ/שֵּׁ֥את וְ/הַ/שָּֽׁבֶר׃ 
				</p>
				<p><sup class='verse_marker'>48</sup>  פַּלְגֵי־מַ֨יִם֙ תֵּרַ֣ד עֵינִ֔/י עַל־שֶׁ֖בֶר בַּת־עַמִּֽ/י׃ ס 
				</p>
				<p><sup class='verse_marker'>49</sup>  עֵינִ֧/י נִגְּרָ֛ה וְ/לֹ֥א תִדְמֶ֖ה מֵ/אֵ֥ין הֲפֻגֽוֹת׃ 
				</p>
				<p><sup class='verse_marker'>50</sup>  עַד־יַשְׁקִ֣יף וְ/יֵ֔רֶא יְהוָ֖ה מִ/שָּׁמָֽיִם׃ 
				</p>
				<p><sup class='verse_marker'>51</sup>  עֵינִ/י֙ עֽוֹלְלָ֣ה לְ/נַפְשִׁ֔/י מִ/כֹּ֖ל בְּנ֥וֹת עִירִֽ/י׃ ס 
				</p>
				<p><sup class='verse_marker'>52</sup>  צ֥וֹד צָד֛וּ/נִי כַּ/צִּפּ֖וֹר אֹיְבַ֥/י חִנָּֽם׃ 
				</p>
				<p><sup class='verse_marker'>53</sup>  צָֽמְת֤וּ בַ/בּוֹר֙ חַיָּ֔/י וַ/יַּדּוּ־אֶ֖בֶן בִּֽ/י׃ 
				</p>
				<p><sup class='verse_marker'>54</sup>  צָֽפוּ־מַ֥יִם עַל־רֹאשִׁ֖/י אָמַ֥רְתִּי נִגְזָֽרְתִּי׃ ס 
				</p>
				<p><sup class='verse_marker'>55</sup>  קָרָ֤אתִי שִׁמְ/ךָ֙ יְהוָ֔ה מִ/בּ֖וֹר תַּחְתִּיּֽוֹת׃ 
				</p>
				<p><sup class='verse_marker'>56</sup>  קוֹלִ֖/י שָׁמָ֑עְתָּ אַל־תַּעְלֵ֧ם אָזְנְ/ךָ֛ לְ/רַוְחָתִ֖/י לְ/שַׁוְעָתִֽ/י׃ 
				</p>
				<p><sup class='verse_marker'>57</sup>  קָרַ֨בְתָּ֙ בְּ/י֣וֹם אֶקְרָאֶ֔/ךָּ אָמַ֖רְתָּ אַל־תִּירָֽא׃ ס 
				</p>
				<p><sup class='verse_marker'>58</sup>  רַ֧בְתָּ אֲדֹנָ֛/י רִיבֵ֥י נַפְשִׁ֖/י גָּאַ֥לְתָּ חַיָּֽ/י׃ 
				</p>
				<p><sup class='verse_marker'>59</sup>  רָאִ֤יתָה יְהוָה֙ עַוָּ֣תָתִ֔/י שָׁפְטָ֖/ה מִשְׁפָּטִֽ/י׃ 
				</p>
				<p><sup class='verse_marker'>60</sup>  רָאִ֨יתָה֙ כָּל־נִקְמָתָ֔/ם כָּל־מַחְשְׁבֹתָ֖/ם לִֽ/י׃ ס 
				</p>
				<p><sup class='verse_marker'>61</sup>  שָׁמַ֤עְתָּ חֶרְפָּתָ/ם֙ יְהוָ֔ה כָּל־מַחְשְׁבֹתָ֖/ם עָלָֽ/י׃ 
				</p>
				<p><sup class='verse_marker'>62</sup>  שִׂפְתֵ֤י קָמַ/י֙ וְ/הֶגְיוֹנָ֔/ם עָלַ֖/י כָּל־הַ/יּֽוֹם׃ 
				</p>
				<p><sup class='verse_marker'>63</sup>  שִׁבְתָּ֤/ם וְ/קִֽימָתָ/ם֙ הַבִּ֔יטָ/ה אֲנִ֖י מַנְגִּינָתָֽ/ם׃ ס 
				</p>
				<p><sup class='verse_marker'>64</sup>  תָּשִׁ֨יב לָ/הֶ֥ם גְּמ֛וּל יְהוָ֖ה כְּ/מַעֲשֵׂ֥ה יְדֵי/הֶֽם׃ 
				</p>
				<p><sup class='verse_marker'>65</sup>  תִּתֵּ֤ן לָ/הֶם֙ מְגִנַּת־לֵ֔ב תַּאֲלָֽתְ/ךָ֖ לָ/הֶֽם׃ 
				</p>
				<p><sup class='verse_marker'>66</sup>  תִּרְדֹּ֤ף בְּ/אַף֙ וְ/תַשְׁמִידֵ֔/ם מִ/תַּ֖חַת שְׁמֵ֥י יְהוָֽה׃ פ 
				</p>
			<hr/>
			<div class='apparatus'>
				<p dir='ltr'><sup class='apparatus_marker'>10.1</sup> אריהאֲרִ֖י
				</p>
				<p dir='ltr'><sup class='apparatus_marker'>12.1</sup> Marks a place where we agree with BHQ against BHS in reading L. 
				</p>
				<p dir='ltr'><sup class='apparatus_marker'>12.2</sup> Marks an anomalous form. 
				</p>
				<p dir='ltr'><sup class='apparatus_marker'>12.3</sup> We read punctuation in L differently from BHS. 
				</p>
				<p dir='ltr'><sup class='apparatus_marker'>14.1</sup> We read the punctuation in L differently from BHQ. 
				</p>
				<p dir='ltr'><sup class='apparatus_marker'>20.1</sup> ו/תשיחוְ/תָשׁ֥וֹחַ
				</p>
				<p dir='ltr'><sup class='apparatus_marker'>25.1</sup> Marks a place where we agree with BHQ against BHS in reading L. 
				</p>
				<p dir='ltr'><sup class='apparatus_marker'>25.2</sup> We have abandoned or added a ketib/qere relative to BHS. In doing this we agree with L against BHS. 
				</p>
				<p dir='ltr'><sup class='apparatus_marker'>32.1</sup> חסד/וחֲסָדָֽי/ו
				</p>
				<p dir='ltr'><sup class='apparatus_marker'>33.1</sup> Marks a place where we agree with BHQ against BHS in reading L. 
				</p>
				<p dir='ltr'><sup class='apparatus_marker'>33.2</sup> Marks an anomalous form. 
				</p>
				<p dir='ltr'><sup class='apparatus_marker'>33.3</sup> We read punctuation in L differently from BHS. 
				</p>
				<p dir='ltr'><sup class='apparatus_marker'>39.1</sup> חטא/וחֲטָאָֽי/ו
				</p>
			</div>
		</div>
		<div class='chapter'>
			<div class='orphan'>
				<h2 dir='ltr'>Chapter 4</h2>
				<p><sup class='verse_marker'>1</sup>  אֵיכָה֙ יוּעַ֣ם זָהָ֔ב יִשְׁנֶ֖א הַ/כֶּ֣תֶם הַ/טּ֑וֹב תִּשְׁתַּפֵּ֨כְנָה֙ אַבְנֵי־קֹ֔דֶשׁ בְּ/רֹ֖אשׁ כָּל־חוּצֽוֹת׃ ס 
				</p>
			</div>
				<p><sup class='verse_marker'>2</sup>  בְּנֵ֤י צִיּוֹן֙ הַ/יְקָרִ֔ים הַ/מְסֻלָּאִ֖ים בַּ/פָּ֑ז אֵיכָ֤ה נֶחְשְׁבוּ֙ לְ/נִבְלֵי־חֶ֔רֶשׂ מַעֲשֵׂ֖ה יְדֵ֥י יוֹצֵֽר׃ ס 
				</p>
				<p><sup class='verse_marker'>3</sup>  גַּם־תנין<sup class='apparatus_marker'>3.1</sup> חָ֣לְצוּ שַׁ֔ד הֵינִ֖יקוּ גּוּרֵי/הֶ֑ן בַּת־עַמִּ֣/י לְ/אַכְזָ֔ר כי ענים <sup class='apparatus_marker'>3.2</sup> בַּ/מִּדְבָּֽר׃ ס 
				</p>
				<p><sup class='verse_marker'>4</sup>  דָּבַ֨ק לְשׁ֥וֹן יוֹנֵ֛ק אֶל־חכּ֖/וֹ <sup class='apparatus_marker'>4.1</sup> <sup class='apparatus_marker'>4.2</sup> <sup class='apparatus_marker'>4.3</sup> בַּ/צָּמָ֑א עֽוֹלָלִים֙ שָׁ֣אֲלוּ לֶ֔חֶם פֹּרֵ֖שׂ אֵ֥ין לָ/הֶֽם׃ ס 
				</p>
				<p><sup class='verse_marker'>5</sup>  הָ/אֹֽכְלִים֙ לְ/מַ֣עֲדַנִּ֔ים נָשַׁ֖מּוּ בַּ/חוּצ֑וֹת הָ/אֱמֻנִים֙ עֲלֵ֣י תוֹלָ֔ע חִבְּק֖וּ אַשְׁפַּתּֽוֹת׃ ס 
				</p>
				<p><sup class='verse_marker'>6</sup>  וַ/יִּגְדַּל֙ עֲוֺ֣ן בַּת־עַמִּ֔/י מֵֽ/חַטַּ֖את סְדֹ֑ם הַֽ/הֲפוּכָ֣ה כְמוֹ־רָ֔גַע וְ/לֹא־חָ֥לוּ בָ֖/הּ יָדָֽיִם׃ ס 
				</p>
				<p><sup class='verse_marker'>7</sup>  זַכּ֤וּ נְזִירֶ֨י/הָ֙ מִ/שֶּׁ֔לֶג צַח֖וּ מֵ/חָלָ֑ב אָ֤דְמוּ עֶ֨צֶם֙ מִ/פְּנִינִ֔ים סַפִּ֖יר גִּזְרָתָֽ/ם׃ ס 
				</p>
				<p><sup class='verse_marker'>8</sup>  חָשַׁ֤ךְ מִ/שְּׁחוֹר֙ תָּֽאֳרָ֔/ם לֹ֥א נִכְּר֖וּ בַּ/חוּצ֑וֹת צָפַ֤ד עוֹרָ/ם֙ עַל־עַצְמָ֔/ם יָבֵ֖שׁ הָיָ֥ה כָ/עֵֽץ׃ ס 
				</p>
				<p><sup class='verse_marker'>9</sup>  טוֹבִ֤ים הָיוּ֙ חַלְלֵי־חֶ֔רֶב מֵֽ/חַלְלֵ֖י רָעָ֑ב שֶׁ֣/הֵ֤ם יָז֨וּבוּ֙ מְדֻקָּרִ֔ים מִ/תְּנוּבֹ֖ת שָׂדָֽי׃ ס 
				</p>
				<p><sup class='verse_marker'>10</sup>  יְדֵ֗י נָשִׁים֙ רַחֲמָ֣נִיּ֔וֹת בִּשְּׁל֖וּ יַלְדֵי/הֶ֑ן הָי֤וּ לְ/בָרוֹת֙ לָ֔/מוֹ בְּ/שֶׁ֖בֶר בַּת־עַמִּֽ/י׃ ס 
				</p>
				<p><sup class='verse_marker'>11</sup>  כִּלָּ֤ה יְהוָה֙ אֶת־חֲמָת֔/וֹ שָׁפַ֖ךְ חֲר֣וֹן אַפּ֑/וֹ וַ/יַּצֶּת־אֵ֣שׁ בְּ/צִיּ֔וֹן וַ/תֹּ֖אכַל יְסוֹדֹתֶֽי/הָ׃ ס 
				</p>
				<p><sup class='verse_marker'>12</sup>  לֹ֤א הֶאֱמִ֨ינוּ֙ מַלְכֵי־אֶ֔רֶץ ו/כל<sup class='apparatus_marker'>12.1</sup> יֹשְׁבֵ֣י תֵבֵ֑ל כִּ֤י יָבֹא֙ צַ֣ר וְ/אוֹיֵ֔ב בְּ/שַׁעֲרֵ֖י יְרוּשָׁלִָֽם׃ ס 
				</p>
				<p><sup class='verse_marker'>13</sup>  מֵֽ/חַטֹּ֣את נְבִיאֶ֔י/הָ עֲוֺנ֖וֹת כֹּהֲנֶ֑י/הָ הַ/שֹּׁפְכִ֥ים בְּ/קִרְבָּ֖/הּ דַּ֥ם צַדִּיקִֽים׃ ס 
				</p>
				<p><sup class='verse_marker'>14</sup>  נָע֤וּ עִוְרִים֙ בַּֽ/חוּצ֔וֹת נְגֹֽאֲל֖וּ בַּ/דָּ֑ם בְּ/לֹ֣א יֽוּכְל֔וּ יִגְּע֖וּ בִּ/לְבֻשֵׁי/הֶֽם׃ ס 
				</p>
				<p><sup class='verse_marker'>15</sup>  ס֣וּרוּ טָמֵ֞א קָ֣רְאוּ לָ֗/מוֹ ס֤וּרוּ ס֨וּרוּ֙ אַל־תִּגָּ֔עוּ כִּ֥י נָצ֖וּ גַּם־נָ֑עוּ אָֽמְרוּ֙ בַּ/גּוֹיִ֔ם לֹ֥א יוֹסִ֖יפוּ לָ/גֽוּר׃ ס 
				</p>
				<p><sup class='verse_marker'>16</sup>  פְּנֵ֤י יְהוָה֙ חִלְּקָ֔/ם לֹ֥א יוֹסִ֖יף לְ/הַבִּיטָ֑/ם פְּנֵ֤י כֹהֲנִים֙ לֹ֣א נָשָׂ֔אוּ זקנים<sup class='apparatus_marker'>16.1</sup> <sup class='apparatus_marker'>16.2</sup> לֹ֥א חָנָֽנוּ׃ ס 
				</p>
				<p><sup class='verse_marker'>17</sup>  עוד/ינה<sup class='apparatus_marker'>17.1</sup> תִּכְלֶ֣ינָה עֵינֵ֔י/נוּ אֶל־עֶזְרָתֵ֖/נוּ הָ֑בֶל בְּ/צִפִּיָּתֵ֣/נוּ צִפִּ֔ינוּ אֶל־גּ֖וֹי לֹ֥א יוֹשִֽׁעַ׃ ס 
				</p>
				<p><sup class='verse_marker'>18</sup>  צָד֣וּ צְעָדֵ֔י/נוּ מִ/לֶּ֖כֶת בִּ/רְחֹבֹתֵ֑י/נוּ קָרַ֥ב קִצֵּ֛י/נוּ מָלְא֥וּ יָמֵ֖י/נוּ כִּי־בָ֥א קִצֵּֽי/נוּ׃ ס 
				</p>
				<p><sup class='verse_marker'>19</sup>  קַלִּ֤ים הָיוּ֙ רֹדְפֵ֔י/נוּ מִ/נִּשְׁרֵ֖י שָׁמָ֑יִם עַל־הֶ/הָרִ֣ים דְּלָקֻ֔/נוּ בַּ/מִּדְבָּ֖ר אָ֥רְבוּ לָֽ/נוּ׃ ס 
				</p>
				<p><sup class='verse_marker'>20</sup>  ר֤וּחַ אַפֵּ֨י/נוּ֙ מְשִׁ֣יחַ יְהוָ֔ה נִלְכַּ֖ד בִּ/שְׁחִיתוֹתָ֑/ם אֲשֶׁ֣ר אָמַ֔רְנוּ בְּ/צִלּ֖/וֹ נִֽחְיֶ֥ה בַ/גּוֹיִֽם׃ ס 
				</p>
				<p><sup class='verse_marker'>21</sup>  שִׂ֤ישִׂי וְ/שִׂמְחִי֙ בַּת־אֱד֔וֹם יושבתי<sup class='apparatus_marker'>21.1</sup> בְּ/אֶ֣רֶץ ע֑וּץ גַּם־עָלַ֨יִ/ךְ֙ תַּעֲבָר־כּ֔וֹס תִּשְׁכְּרִ֖י וְ/תִתְעָרִֽי׃ ס 
				</p>
				<p><sup class='verse_marker'>22</sup>  תַּם־עֲוֺנֵ/ךְ֙ בַּת־צִיּ֔וֹן לֹ֥א יוֹסִ֖יף לְ/הַגְלוֹתֵ֑/ךְ פָּקַ֤ד עֲוֺנֵ/ךְ֙ בַּת־אֱד֔וֹם גִּלָּ֖ה עַל־חַטֹּאתָֽיִ/ךְ׃ פ 
				</p>
			<hr/>
			<div class='apparatus'>
				<p dir='ltr'><sup class='apparatus_marker'>3.1</sup> תניןתַּנִּים֙
				</p>
				<p dir='ltr'><sup class='apparatus_marker'>3.2</sup> כי עניםכַּ/יְעֵנִ֖ים
				</p>
				<p dir='ltr'><sup class='apparatus_marker'>4.1</sup> Marks a place where we agree with BHQ against BHS in reading L. 
				</p>
				<p dir='ltr'><sup class='apparatus_marker'>4.2</sup> Marks an anomalous form. 
				</p>
				<p dir='ltr'><sup class='apparatus_marker'>4.3</sup> We read one or more vowels in L differently from BHS. 
				</p>
				<p dir='ltr'><sup class='apparatus_marker'>12.1</sup> ו/כלכֹּ֖ל
				</p>
				<p dir='ltr'><sup class='apparatus_marker'>16.1</sup> זקניםוּ/זְקֵנִ֖ים
				</p>
				<p dir='ltr'><sup class='apparatus_marker'>16.2</sup> Adaptations to a Qere which L and BHS, by their design, do not indicate. 
				</p>
				<p dir='ltr'><sup class='apparatus_marker'>17.1</sup> עוד/ינהעוֹדֵ֨י/נוּ֙
				</p>
				<p dir='ltr'><sup class='apparatus_marker'>21.1</sup> יושבתייוֹשֶׁ֖בֶת
				</p>
			</div>
		</div>
		<div class='chapter'>
			<div class='orphan'>
				<h2 dir='ltr'>Chapter 5</h2>
				<p><sup class='verse_marker'>1</sup>  זְכֹ֤ר יְהוָה֙ מֶֽה־הָ֣יָה לָ֔/נוּ הביט<sup class='apparatus_marker'>1.1</sup> וּ/רְאֵ֥ה אֶת־חֶרְפָּתֵֽ/נוּ׃ 
				</p>
			</div>
				<p><sup class='verse_marker'>2</sup>  נַחֲלָתֵ֨/נוּ֙ נֶֽהֶפְכָ֣ה לְ/זָרִ֔ים בָּתֵּ֖י/נוּ לְ/נָכְרִֽים׃ 
				</p>
				<p><sup class='verse_marker'>3</sup>  יְתוֹמִ֤ים הָיִ֨ינוּ֙ אין<sup class='apparatus_marker'>3.1</sup> אָ֔ב אִמֹּתֵ֖י/נוּ כְּ/אַלְמָנֽוֹת׃ 
				</p>
				<p><sup class='verse_marker'>4</sup>  מֵימֵ֨י/נוּ֙ בְּ/כֶ֣סֶף שָׁתִ֔ינוּ עֵצֵ֖י/נוּ בִּ/מְחִ֥יר יָבֹֽאוּ׃ 
				</p>
				<p><sup class='verse_marker'>5</sup>  עַ֤ל צַוָּארֵ֨/נוּ֙ נִרְדָּ֔פְנוּ יָגַ֖עְנוּ לא<sup class='apparatus_marker'>5.1</sup> הֽוּנַ֖ח <sup class='apparatus_marker'>5.2</sup> <sup class='apparatus_marker'>5.3</sup> <sup class='apparatus_marker'>5.4</sup> לָֽ/נוּ׃ 
				</p>
				<p><sup class='verse_marker'>6</sup>  מִצְרַ֨יִם֙ נָתַ֣נּוּ יָ֔ד אַשּׁ֖וּר לִ/שְׂבֹּ֥עַֽ לָֽחֶם׃ 
				</p>
				<p><sup class='verse_marker'>7</sup>  אֲבֹתֵ֤י/נוּ חָֽטְאוּ֙ אינ/ם<sup class='apparatus_marker'>7.1</sup> אנחנו<sup class='apparatus_marker'>7.2</sup> עֲוֺנֹתֵי/הֶ֥ם סָבָֽלְנוּ׃ 
				</p>
				<p><sup class='verse_marker'>8</sup>  עֲבָדִים֙ מָ֣שְׁלוּ בָ֔/נוּ פֹּרֵ֖ק אֵ֥ין מִ/יָּדָֽ/ם׃ 
				</p>
				<p><sup class='verse_marker'>9</sup>  בְּ/נַפְשֵׁ֨/נוּ֙ נָבִ֣יא לַחְמֵ֔/נוּ מִ/פְּנֵ֖י חֶ֥רֶב הַ/מִּדְבָּֽר׃ 
				</p>
				<p><sup class='verse_marker'>10</sup>  עוֹרֵ֨/נוּ֙ כְּ/תַנּ֣וּר נִכְמָ֔רוּ מִ/פְּנֵ֖י זַלְעֲפ֥וֹת רָעָֽב׃ 
				</p>
				<p><sup class='verse_marker'>11</sup>  נָשִׁים֙ בְּ/צִיּ֣וֹן עִנּ֔וּ בְּתֻלֹ֖ת בְּ/עָרֵ֥י יְהוּדָֽה׃ 
				</p>
				<p><sup class='verse_marker'>12</sup>  שָׂרִים֙ בְּ/יָדָ֣/ם נִתְל֔וּ פְּנֵ֥י זְקֵנִ֖ים לֹ֥א נֶהְדָּֽרוּ׃ 
				</p>
				<p><sup class='verse_marker'>13</sup>  בַּחוּרִים֙ טְח֣וֹן נָשָׂ֔אוּ וּ/נְעָרִ֖ים בָּ/עֵ֥ץ כָּשָֽׁלוּ׃ 
				</p>
				<p><sup class='verse_marker'>14</sup>  זְקֵנִים֙ מִ/שַּׁ֣עַר שָׁבָ֔תוּ בַּחוּרִ֖ים מִ/נְּגִינָתָֽ/ם׃ 
				</p>
				<p><sup class='verse_marker'>15</sup>  שָׁבַת֙ מְשׂ֣וֹשׂ לִבֵּ֔/נוּ נֶהְפַּ֥ךְ לְ/אֵ֖בֶל מְחֹלֵֽ/נוּ׃ 
				</p>
				<p><sup class='verse_marker'>16</sup>  נָֽפְלָה֙ עֲטֶ֣רֶת רֹאשֵׁ֔/נוּ אֽוֹי־נָ֥א לָ֖/נוּ כִּ֥י חָטָֽאנוּ׃ 
				</p>
				<p><sup class='verse_marker'>17</sup>  עַל־זֶ֗ה הָיָ֤ה דָוֶה֙ לִבֵּ֔/נוּ עַל־אֵ֖לֶּה חָשְׁכ֥וּ עֵינֵֽי/נוּ׃ 
				</p>
				<p><sup class='verse_marker'>18</sup>  עַ֤ל הַר־צִיּוֹן֙ שֶׁ/שָּׁמֵ֔ם שׁוּעָלִ֖ים הִלְּכוּ־בֽ/וֹ׃ פ 
				</p>
				<p><sup class='verse_marker'>19</sup>  אַתָּ֤ה יְהוָה֙ לְ/עוֹלָ֣ם תֵּשֵׁ֔ב כִּסְאֲ/ךָ֖ לְ/דֹ֥ר וָ/דֽוֹר׃ 
				</p>
				<p><sup class='verse_marker'>20</sup>  לָ֤/מָּה לָ/נֶ֨צַח֙ תִּשְׁכָּחֵ֔/נוּ תַּֽעַזְבֵ֖/נוּ לְ/אֹ֥רֶךְ יָמִֽים׃ 
				</p>
				<p><sup class='verse_marker'>21</sup>  הֲשִׁיבֵ֨/נוּ יְהוָ֤ה ׀ אֵלֶ֨י/ךָ֙ ו/נשוב<sup class='apparatus_marker'>21.1</sup> חַדֵּ֥שׁ יָמֵ֖י/נוּ כְּ/קֶֽדֶם׃ 
				</p>
				<p><sup class='verse_marker'>22</sup>  כִּ֚י אִם־מָאֹ֣ס מְאַסְתָּ֔/נוּ קָצַ֥פְתָּ עָלֵ֖י/נוּ עַד־מְאֹֽד׃ 
				</p>
			<hr/>
			<div class='apparatus'>
				<p dir='ltr'><sup class='apparatus_marker'>1.1</sup> הביטהַבִּ֖יטָ/ה
				</p>
				<p dir='ltr'><sup class='apparatus_marker'>3.1</sup> איןוְ/אֵ֣ין
				</p>
				<p dir='ltr'><sup class='apparatus_marker'>5.1</sup> לאוְ/לֹ֥א
				</p>
				<p dir='ltr'><sup class='apparatus_marker'>5.2</sup> Marks a place where we agree with BHQ against BHS in reading L. 
				</p>
				<p dir='ltr'><sup class='apparatus_marker'>5.3</sup> We read one or more accents in L differently than BHS. Often this notation indicates a typographical error in BHS. 
				</p>
				<p dir='ltr'><sup class='apparatus_marker'>5.4</sup> We read punctuation in L differently from BHS. 
				</p>
				<p dir='ltr'><sup class='apparatus_marker'>7.1</sup> אינ/םוְ/אֵינָ֔/ם
				</p>
				<p dir='ltr'><sup class='apparatus_marker'>7.2</sup> אנחנווַ/אֲנַ֖חְנוּ
				</p>
				<p dir='ltr'><sup class='apparatus_marker'>21.1</sup> ו/נשובוְֽ/נָשׁ֔וּבָה
				</p>
			</div>
		</div>
	</div>
</div>
  </body>
</html>
